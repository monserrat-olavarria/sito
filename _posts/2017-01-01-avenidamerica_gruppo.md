---
layout: post
title:  "Avenidamerica"
categories: [ gruppi ]
image: "/image/avenidamerica_bn.jpg"
author: monserrat
featured: true
#permalink: /dischi/avenidamerica/
---

Avenidamerica è un gruppo musicale, un intenso incontro umano, un crocevia di migrazioni artistiche e concrete.

Il repertorio del quartetto attinge alla vasta identità musicale Latinoamericana per
arricchirsi poi di brani originali e vestirsi di suoni acustici ed elettrici, con arrangiamenti
che viaggiano volutamente in bilico tra tradizione e modernità, musica popolare, jazz e
musica classica.

Monserrat Olavarria Balmaceda, alla voce e alla scrittura, fondatrice del gruppo, Jaime
Seves, alla chitarra classica e alla voce, Ermanno Dodaro al contrabbasso e alla penna di
arrangiatore ed Emmanuel Losio, alla chitarra elettrica e spesso alla composizione,
hanno intrapreso questa avventura circa tre anni fa:
"Quando abbiamo cominciato a lavorare al repertorio di Avenidamerica è nata
un'alchimia che ci ha lasciati sinceramente sorpresi ed anche un pochino euforici, una
fusione di generi e di personalità musicalmente diverse che avevamo già cercato nella
nostra strada artistica ma non eravamo ancora riusciti a trovare in questi termini, ora c'è
tanto da inventare. Sentiamo di aver appena iniziato a conoscerci nonostante un disco
alle spalle e numerosi concerti, perché il terreno è fertile, l'orizzonte amplio e abbiamo
tante cose da dire".

<img src="/image/avenidamerica_poster.jpg" alt="manifestino" width="100%"/>

L'incontro di Avenidamerica si basa anche su altri contenuti, solo apparentemente extramusicali, su un comune vissuto di migrazione personale e familiare, sulla comune
esperienza di paesi di origine che hanno vissuto regimi totalitari.

Sono in quattro e hanno due cittadinanze ciascuno, spesso ci scherzano sopra (quella italiana li unisce tutti ), sono inevitabilmente frutto della società contemporanea, ormai
multietnica e portatrice di un'arte che esprime forti radici identitarie ma aspira a non
avere frontiere e a raccontare una appartenenza semplicemente umana.

Il gruppo ha pubblicato il disco [Avenidamerica, dedicado a Violeta](/avenidamerica_disco/) (Violeta Parra) con il patrocinio dell’Istituto IILA e dell’Ambasciata del Cile in Italia.

 <div class="embed-responsive embed-responsive-16by9">
<iframe width="560" height="315" src="https://www.youtube.com/embed/EsGQxCsnb6Y" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
<br>
 <div class="embed-responsive embed-responsive-16by9">
<iframe width="560" height="315" src="https://www.youtube.com/embed/cN-E7WFcno8" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

 <div class="embed-responsive embed-responsive-16by9">
<iframe width="560" height="315" src="https://www.youtube.com/embed/-XMGqjjfYB4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
